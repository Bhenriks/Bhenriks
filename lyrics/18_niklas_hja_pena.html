<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>NIKLAS HJÁ PENA</title>
    <link rel="stylesheet" href="../styles.css">
</head>
<body>
    <h2 style="text-align: center;">18. NIKLAS HJÁ PENA</h2>
    <pre style="font-family: Arial, Helvetica, sans-serif;">
        Eg eiti Niklas hjá Pena, 
        og er eri fjøruti ár, 
        mín kona er Marin Malena, 
        og hon fylti trýss í gjár; 
        Tó eg elski Marin Malenu, 
        - helst tá hon ei er her í nánd – 
        og næstan aldri meg veni 
        undir hennara jarnhørðu hond. 
        
        Fyrstu ferð eg kendi, 
        at hon ein gívur var, 
        var brúdleypsdagin: Hon brendi 
        rúsdrekkakortið hjá mær. 
        Tá skuldi eg aldri havt talað, 
        tí klovan hon langaði mær
        í skallan, so alt fór at mala 
        – á, Marin Malena hjá mær. 
        
        Eg tori ei síðan at siga 
        annað enn: Góða hjá mær. 
        Hvat, ið hon enn man meg biðja, 
        so fær hon sama svar. 
        Biður hon meg vaska blæur 
        ella klóra á rygginum sær, 
        svari eg fúsur og glaður: 
        Ja, elskaða Marin hjá mær.
        
        Um Marilyn Monroe segði: 
        ”Niklas, eg eri so køld,” 
        hugtungur svarað eg hevði: 
        ”Eg tori ikki í kvøld. 
        So høgt eg enn man seta 
        viðgitna krovið á tær; 
        eg noyðist tó hægri at meta 
        Marin Malenu hjá mær”. 
        
        Nú kunnu tit kanska halda, 
        at tað er so synd í mær, 
        men ein er sum øllum man valda. 
        Hann hjálpir nokk eisini mær. 
        - Tí man eg aldri meg vena, 
        Um enn hon so dúgliga goyr, 
        Mín elskaða Marin Malena,
        Eg veit, at hon einaferð doyr.
    </pre>
    <a href="../index.html">Aftur til yvirlit</a>
</body>
</html>