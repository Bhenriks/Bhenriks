<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>BOÐAR TÚ TIL ALLAR TJÓÐIR</title>
    <link rel="stylesheet" href="../styles.css">
</head>
<body>
    <h2 style="text-align: center;">25. BOÐAR TÚ TIL ALLAR TJÓÐIR</h2>
    <pre style="font-family: Arial, Helvetica, sans-serif;">
    Boðar tú til allar tjóðir: 
    "Æra skalt tú faðir tín,
    æra skalt tú tína móður,
    so tær fylgir signing mín.
    Landið gevi eg tær tá,
    leingi tú har liva má,
    fólkið títt tá skal eg kenna,
    meðan øld um øldir renna."
        
    Føroya mál á manna tungu
    merkir: her býr Føroya fólk.
    Slektir fornu og tær ungu
    eyðkendu seg sum ein bólk,
    ið helt fast við fedra mál,
    virdu tað av hug og sál,
    gloymdu ikki ættarbandið;
    byggja tí enn hetta landið.
        
    Um nú nýggjar øldir líða,
    halt á somu leið várt starv,
    at vit ikki lata svíða
    dugnaloysi til hin arv,
    sum vit ervdu fedrum av;
    tá skal lyftið, sum tú gav,
    allan aldur Føroyum tryggja
    føroyingunum her at byggja.
    </pre>
    <a href="../index.html">Aftur til yvirlit</a>
</body>
</html>