<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>BRITA Á BREKKU</title>
    <link rel="stylesheet" href="../styles.css">
</head>
<body>
    <h2 style="text-align: center;">14. BRITA Á BREKKU</h2>
    <pre style="font-family: Arial, Helvetica, sans-serif;">
        Brita á Brekku 
        við hvítari smekku,
        vatnar eina geraniu.
        Burtur seg gloymir,
        stendur og droymir
        um skiparan á Stefaniu.
        
        Sól sær hon skyggja –
        tey skuldu byggja
        hús síni niðri á Mølini.
        Hann skuldi stýra,
        og hon baldýra
        á klút a b c-ið og tølini.
        
        Men tungt er at bera
        tað, hann kundi gera.
        Nú situr hann fastur í Spaniu.
        Hann oyddi ov mikið,
        og so hava teir tikið
        bæði hann og ta vøkru Stefaniu.
        
        Brita á Brekku
        við hvítari smekku
        grætur niður yvir geraniu.
        Blátt fyri uttan,
        skolan og spruttan, 
        alt minnir so sárt um Stefaniu.
        
        Sól sær hon skyggja
        tonglarnir liggja	
        og sleingjast har niðri í brotinum.
        Veltan er saksað,
        gardinurnar flaksa,
        Vendast og snarast í lotinum
        Vendast og snarast í lotinum.
    </pre>
    <a href="../index.html">Aftur til yvirlit</a>
</body>
</html>