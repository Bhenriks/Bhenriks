<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>7. HANDAN MJØRKAN</title>
    <link rel="stylesheet" href="../styles.css">
</head>
<body>
    <h2 style="text-align: center;">7. HANDAN MJØRKAN</h2>
    <pre style="font-family: Arial, Helvetica, sans-serif;">
        Úr mjørkanum trína tey aftur og aftur
        ein ævigan dans uttan tónleik og orð,
        úr gráanum sjóvar frá túsundtals fetum
        men døggin er rein – ongar slóðir og spor.
        -Og tøgnin syngur um løtur
        um lívið í loyndari líð
        og ferðir um marknaðar gøtur
        ein dans handan fatan og tíð.

        Og innan úr mjørkanum hómar tú skuggar
        ein liðaleys fjøld dregur lívið at sær,
        so lokkandi teskar úr ósæddum varrum
        um frælsi á víddunum handan tín garð.
        -Og tú slotar mót rekandi skýggjum
        tevjar ein droymandi frið
        tí, at lívið sum byrjar av nýggjum
        er fjalt handan nærmasta lið.

        -Men tú torir bert ikki at stíga
        á gøtur títt eyga ei sær,
        tú vilt heldur standa og bíða
        við liðið ið ognaðist tær.

        Og dansurin dregur teg aftur og aftur
        ein droymandi longsul gerð sár í títt sinn,
        og kanska ein dagin tú trínur um liðið
        sum víðopið stendur og bjóðar tær inn.
        -Og inni í mjørkanum brennur
        eitt bleiktrandi lítilsvert bál
        login, ið gerð at tú kennir
        lívsneistan í tíni sál.

    </pre>
    <a href="../index.html">Aftur til yvirlit</a>
</body>
</html>